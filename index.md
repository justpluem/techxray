## Dicom คืออะไร

DICOM  เป็นชนิดภาพของเอกซเรย์ ?
เมื่อเราพูดถึงเรื่องของเอกซเรย์ดิจิตอลแล้วนั้น แน่นอนว่าจะมีคำศัพท์คำหนึ่ง
ที่มักจะถูกพูดถึงกันอยู่บ่อยๆ ครับนั้นคือคำว่า ” Dicom (ไดคอม) “ ซึ่งหลายคนอาจจะรู้จักแค่ว่า
Dicom คือ ชนิดภาพของเอกซเรย์ แต่จริงๆ แล้วนั้น Dicom มีความสำคัญมากกว่านั้น
และไม่ได้เป็นแค่ชนิดภาพของเอกซเรย์เพียงอย่างเดียวครับ เรามาเริ่มรู้จักคำว่า Dicom กันจริงๆ ดีกว่าครับ

 

DICOM  คืออะไร
DICOM นั้นย่อมาจากคำว่า “ Digital Imaging and Communications in Medicine”
ซึ่งเป็นมาตรฐานสำหรับการจัดการ, การจัดเก็บ, การพิมพ์และการส่งข้อมูลแลกเปลี่ยน
ในการถ่ายภาพทางการแพทย์ เช่น CR , DR , MRI

โดย DICOM นั้น มีต้นกำเนิดและพัฒนาขึ้นโดย National Electrical Manufacturers Association
(NEMA) ,วิทยาลัยอเมริกันรังสีวิทยาสำหรับเอกซเรย์คอมพิวเตอร์ตามแนวแกน (CAT) และ
การถ่ายภาพด้วยคลื่นสนามแม่เหล็ก(MRI) ซึ่งในขณะนี้นั้น Dicom ถูกควบคุมและดูแลโดย
DICOM Standards Committee หรือที่รู้จักในนาม คณะกรรมการมาตรฐาน DICOM นั้นเองครับ

 

DICOM  มีประโยชน์อย่างไร
 

ปัจจุบัน DICOM ถูกนำมาเป็นมาตราฐานในการควบคุมการถ่ายภาพทางรังสีแบบดิจิตอล
ทั้ง radiology, cardiology , orthopedic และ dentistry ซึ่งก็ทำให้การถ่ายภาพทางรังสี
ที่ต่างเครื่องมือ ต่างโรงพยาบาลนั้นสามารถที่จะสื่อสารและแลกเปลี่ยนข้อมูลซึ่งกันและกันได้
นอกจากนี้แล้วนั้นแล้ว ยังสามารถเข้ามาควบคุมกระบวนการพัฒนาของบริษัทต่างๆ
ที่ผลิตซอฟแวร์ทางด้านเอกซเรย์ให้มีมาตราฐานอีกด้วย

### รู้จักกับระบบ PACS

#PACS คืออะไร
PACS ย่อมาจาก picture archiving and communication system คือ ระบบที่ใช้ในการจัดเก็บรูปภาพและรับส่งข้อมูลทางการแพทย์ผ่านเครือข่ายระบบ Network

#PACS ทำหน้าที่อะไร
ระบบ PACS นั้นเป็นระบบที่เราใช้ในการเก็บภาพทางการแพทย์ ไม่ว่าจะเป็นภาพเอกซเรย์ร่างกายและฟัน อัลตร้าซาวด์ ภาพจากการตรวจ BMD ภาพจากการตรวจ CT หรือ PACS บางระบบสามารถที่จะเก็บไฟล์ PDF ไฟล์เสียง ไฟล์วีดีโอหรือไฟล์ JPG ได้อีกด้วย ซึ่งกระบวนการทำงานของ PACS นั้นก็มีเพียง 2 ขั้นตอน คือทำหน้าที่เป็นตัวกลางในการรับภาพเอกซเรย์จากเครื่องมือเอกซเรย์เพื่อจัดเก็บลงบนพื้นที่จัดเก็บของระบบ และส่งภาพเอกซเรย์ที่ถูกจัดเก็บแล้วนั้นไปให้กับเครื่องลูกข่ายที่ร้องขอเข้ามาดูภาพเอกซเรย์

#ข้อดีของการนำระบบ PACS มาใช้
1. ผลดีต่อกระบวนการรักษาพยาบาล

-ลดเวลาในการตรวจและรอคอยผลเอกซเรย์ เนื่องจากการล้างฟิล์มและการค้นหาฟิล์มเก่า

-ได้รับการวินิจฉัยโรคและได้รับการรักษาพยาบาลเร็วขึ้น

-เนื่องจากสามารถเรียกข้อมูลเก่าที่เก็บไว้ในระบบได้ตลอดเวลา ทำให้แพทย์สามารถเปรียบเทียบการเปลี่ยนแปลงของโรคได้ตลอดเวลา ซึ่งจะช่วยให้การวินิจฉัยแม่นยำยิ่งขึ้น และช่วยในการวางแผนการรักษาอย่างต่อเนื่อง

-ลดปริมาณรังสีที่ผู้ป่วยและบุคลากรทางการแพทย์จะได้รับ เนื่องจากการถ่ายฟิล์มซ้ำที่เกิดจากการตั้งค่าเทคนิคไม่เหมาะสมกับผู้ป่วย

2. ประหยัดทรัพยากรและรักษาสิ่งแวดล้อม

-ลดอัตราการสูญเสียฟิล์มในการเอกซเรย์ซ้ำ เพราะระบบการถ่ายเอกซเรย์ที่เก็บภาพแบบดิจิตอลทำให้รังสีแพทย์สามารถที่จะทำการปรับค่าความสว่างของภาพได้

-ลดการสูญหายของฟิล์มเอกซเรย์ที่เกิดขึ้นในระบบเก่า

-ลดการทำลายสิ่งแวดล้อมที่เกิดจากกระบวนการล้างฟิล์ม (น้ำยาล้างฟิล์มและน้ำเสียจากเครื่องล้างฟิล์ม)

-ลดพื้นที่ในการจัดเก็บฟิล์มเอกซเรย์

-จะไม่มีการเสื่อมสภาพของภาพรังสี เพราะว่าข้อมูลภาพถ่ายทางรังสีจะถูกเก็บในรูปแบบดิจิตอล 
